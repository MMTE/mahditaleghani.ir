---
layout: post
title: تجربه استفاده از Github Pages برای ساخت وبسایت شخصی
tags: github
---

من هم مثل بسیاری دیگر از اهل فناوری یا برنامه نویسان علاقه‌ی زیادی به داشتن یک وبسایت شخصی دارم. دوست دارم که بنویسم و مطالبی را به اشتراک بگذارم ولو آنکه کسی نباشد که بخواند. به نظر من نوشتن آرامش بخش است.


### کجا بنویسم؟
این سؤال را خیلی از اوقات از خودم پرسیدم یا شاید یه مقدار وسواس نسبت به آن داشتم. خب من تجربه‌ی نسبتا زیادی در استفاده از وردپرس  دارم. اما یه نکته‌ی منفی نسبت به وردپرس نیاز همیشگی آن به استفاده از دیتابیس است! همیشه باید یک mysql کنارش باشد تا اطلاعات را بگیرد و بنویسد. هرچند راه اندازی آن سخت نیست اما واقعا برای یک وبلاگ ساده حوصله‌ی این ‌که درسر‌های هاست کردن دیتابیس و وبسایت را داشته باشم ندارم :unamused: به نظرم خیلی لازمه که وردپرس حتما پشتیبانی از sqlite رو به صورت درست و حسابی اضافه کنه...

**ویرگول**

الان خیلی تمایلی ندارم. چیز بدی نیست ولی خب من نمی‌خوام ضمن اینکه هزینه‌ای که برای دامنه‌ای اختصاصی و کاستوم می‌گیره اصلا منطقی نیست. البته خب قطعا مخاطب هدفش من نیستم و احتمالا هدفش کسب و کارها هستند.

**Github Pages**

اولین باری که می‌خواستم از github pages استفاده کنم از اینکه jekyll برای وبسایت‌های استاتیک توش رواج داره یکم جا خوردم چون من اصلا آشنا نبودم باهاش و به نظرم رسید که نمی‌ارزه بخوام امتحانش بکنم. ولی خب ارزشش رو داشت و واقعا آسونه و چیز بامزه و سریعی هم هست. 
jekyll بر پایه ruby هست. خب ruby و ruby on rails هم که اگر نمی‌دونید عشق این استارتاپچی های قدیمی دهه‌های قبله. یه جورایی لاراول برای زمان آغاز استارتاپ‌های بزرگ بوده. خود لاراول هم از ruby الگوبرداری‌های زیادی داشته. 

روبی مزیت‌های زیادی داره. البته من استفاده نکردم واقعا که بخوام نظر بدم ولی خب یه سینتکس نسبتا شبیه پایتون و ساده شده‌ای داره و ruby on rails بحث mvc رو استفاده می‌کنه و به نظرم جزو بهترین و قدیمی ترین‌های mvc بوده و هست. و خب اون زمان هم باعث شد که استارتاپ‌های بزرگی به سمتش برن مثل همین Github و Shopify و Groupon و حتی توییتر ...

البته قطعا الان استک این‌ها خودش یه دنیای متنوع هست و دیگه استفاده از یک زبان خیلی مطرح نیست و اهمیتی هم نداره واقعا که من بخوام الان تحلیلی بکنم مثلا ولی خب به نظرم همین mvc بودن باعث شد که اینا به خوبی ازش استفاده کنند و mvp ها و محصول‌های اولیه‌ی کارای موفقی ارائه بدن.

خلاصه از این‌ها بگذریم تجربه‌ی جالب و دوست داشتنی بود ساخت یک وبسایت شخصی با jekyll. خود github هم build می‌کنه با هر بار کامیت و تغییر و وبسایت رو به روز می‌کنه. همینطور زبان مارک‌داون خیلی ساده و مینمال و جالب هست. فقط به جهت این که ادیتور مارک‌داون گیتهاب به صورت پیشفرض RTL نیست کمی نوشتن متن در اونجا دشواره که برای همین من [mdown.ir](https://mdown.ir) رو ساختم. البته یک گزینه خیلی عالی که جدیدا پیدا کردم هم ادیتور joplin هست که فوق العاده است!


###آپتایم و ماندگاری

شما قطعا از گیت‌هاب انتظاری ندارید که داون‌تایم خیلی زیادی داشته باشه یا فایل‌ها بخواد حذف بشه یا ... 
بهمین دلیل گزینه‌ی خیلی خوبی برای نگهداشت سایت‌های ساده است. 


خلاصه به نظرم از Github Pages استفاده کنید و چیز بسیار خوبه.
البته فقط jekyll نیست و بسیاری از پلتفرم‌ها رو پشتیبانی می‌کنه. 
الان netlify و vercle یا cloudflare pages یا بسیاری دیگر هم هستند که همین رویکرد رو دارند. 


سلامت و در عافیت باشید...