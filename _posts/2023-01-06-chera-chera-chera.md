---
layout: post
title: چرا؟ چرا؟ چرا؟
tags: آتش_فشان_درد
---

گاهی از اوقات کاری ندارم جز اینکه بشینم و فکر کنم. به این که چرا؟ چرا چی؟ چرا همه چیز؟


ببین برای خیلی‌ها این که بشینن و فکر کنند حوصله سر بره. خیلی‌ها هم در ذاتشون نیست. مدام دوست دارن مشغول باشن. برن جلو. کار کنن. اما یکی مثل من که مشاهده کننده خوبی بوده گاهی می‌تونه هیچ کاری نکنه و فقط بشینه و فکر کنه. 

سؤال اصلیم اینه که چرا اینقدر عجله؟ خیلی از اوقات این جمله‌ی جوکر یادم میاد که می‌گه:

> why so serious?

می‌دونم تهش نتیجه‌ای خیلی نداره این صحبت‌هام. انسان خیلی از این شرایط رو توی اجبار بهش دست پیدا کرده. وقتی که تو غار زندگی می‌کرده. یا توی دوران‌های سخت قحطی یا جنگ. شاید این دوران آدمیزاد یاد گرفته که باید سخت باشه. یاد گرفته که باید گرگ باشه تا بخوره و خورده نشه. 

اما الان به نظرم می‌شه یکم بهتر بود. یه مقدار آروم تر بود یه مقدار خوب تر بود. خب من هم بالاخره یه مقدار پوستم کلفت شده ولی همیشه رنج از برخورد‌ها رو داشتم. 
ببین از ساده ترین اتفاقات زندگی شروع می‌شه. و واقعا هم چرخه وار انتقال پیدا می‌کنه. حال بد یکی دیگه سر شخص دیگه‌ای خالی می‌شه و همینطور ادامه پیدا می‌کنه.

در حالی که شاید یه نفر این وسط بتونه از خودش بپرسه واسه چی؟ چرا؟ 

لابد می‌پرسی چرا چی؟ چرا هیچ چی!
فقط بپرس چرا؟ به نظرم همین کافیه. 
چند دقیقه بشین نگاه کن. کاری نکن. این شیوه‌ شاید برای یه سری‌ها خیلی بی معنی باشه. آره شاید اینجوری نون و آبی از زندگی در نیاد. خیلی‌ها حوصله این‌کارها رو ندارن.

من از تظاهر کردن خسته می‌شم. به نظر می‌رسه یه سری بیزینس‌ها با صاف و ساده بودن نمی‌چرخه. باید یه کلاسی توش بیای. باید چسی بیای. باید خلاصه سرتر باشی. این مدلی‌ها که خیلی برای من آزار دهنده است. خب مدلش هم هست. چی باید گفت. بالاخره اینم یه مدله. برای من مسخره است. 

می‌دونی البته هر آدمی یه سری از این‌ها داره‌ها. مثلا من شاید گوچی و لویی ویتون و این مزخرفات برام بی معنی باشه ولی خب بدم نمیاد یه کاپشن north pole خیلی با کیفیت و قشنگ داشته باشم. اما بازم دنبال اون قسمت تفاخرش نیستم. اما گاهی مثلا فکر می‌کنم یه بنتلی کونتینانتال gt داشته باشم. اون موقع چی؟ از این که اونو دارم حس خوبی دارم؟ آره دوست دارم. ولی اونم باسه این که حس برتری نسبت به دیگران داشته باشم نمی‌خوام. حس خوبی داره به نظرم. راحتی خوبی داره. آرامش خوبی داره. می‌دونی اینجا شاید خیلی به نقطه ضعف‌ها و خلع‌های افراد بر می‌گرده. برای هر فرد هم شاید متفاوت باشه. 

دنیا خیلی فرق کرده. این دنیای جدید شاید یه مقدار دنیای دلم می‌خواده... خب این دنیا یکی مثل من هم سخته هم یه چیزای مثبتی داره. از یه طرف باور‌هایی که دارم می‌گه گاهی دلم میخواد معنی نداره. بعضی چیزها اطاعت و باید داره. بدنت نمی‌تونه دلش نخواد و نفس نکشه... اگه یه همچین چیزی بگه اوکی شاید بشه ولی خب تو رو به کشتن می‌ده. مثال کاملی نیست ولی خب شرح این مطلب و الان حوصله ندارم بگم. 

از یه طرف یکی مثل من درگیر سنت‌های پدرانش بوده که لزوما قاعده و علت خاصی نداشته. صفات والدی بوده. وقتی بتونی از بند اون‌ها رها بشی بله یه آزادی و راحتی داره. اما خیلی جاها ازشون ضربه خوردی و جای زخماشون سخت برطرف می‌شه.

می‌دونی مثلا ما می‌گیم آقا قناعت خوبه. ساده زیستی خوبه ولی واقعا چه قدر از آدما به این باور دارن؟ چقدر از آدما اینطور زندگی کردن و انتخاب می‌کنن؟ ولی می‌دونه کجاش بده؟ این‌که می‌گیم بله بله خیلی خوبه قناعت. عالیه. آدم باید قانع باشه. ساده زیست باشه و هزار تا حرف دیگه اما تهش می‌دونی که دبنال اینی که از بقیه بهتر باشی. تهش اگر به اون خونه و ماشین و ویلا نرسی ناراحتی. اما حاضر نیستی که قبول کنی اینجور آدمی هستی. تهش صاف و ساده روبرو نمیشی با خودت بگی آقاجون من پول دوست دارم! من دوست دارم خیلی پولدار باشم! من میخوام از بقیه خیلی بیشتر داشته باشم. این‌که یکی پولدار باشه که مشکلی نداره. منم منظورم اصلا داشتن نیست. اون که خیلی هم عالی من هم دوست دارم داشته باشم کسی هم داشت و از راه خوب داشت نوش جانش. ولی خب قضیه اینه که روراست نباشی با خودت.

مثلا غربی‌ها با خودشون رو راست شدن. اصلا اسمش رو گذاشتن سرمایه‌داری دیگه. میگن ما کشور سرمایه داری و کاپوتالیسمیم مثلا ...

ولی خب تو که دیگه طرف خودت و مشخص کن. میخوای دنبال این روش باشی یا اگر روش دیگه‌ای داری صاف و ساه بیا بگو.

می‌دونی من الان مقاله علمی که نمی‌نویسم. یه چیزی باسه خودم. این قضیه رو باید الان دیده باشی و باهاش زندگی کرده باشی تا بفهمی. 

همین زندگی احمقانه‌ی ما تو تهران. می‌گفت جمعیت تهران تو روز به ۲۰ میلیون می‌رسه! خب باباجون ۲۰ میلیون جمعیت اونم توی یه شهر؟! خیلی باهال بود نماینده مجلس بود یا یه مسؤلی بود توی این ایام که به خاطر آلودگی هوا همه جا تعطیل می‌شه با صدای اعتراضی می‌گفت آقا ما این همه سال داریم به سازمان محیط زیست می‌گیم برای این آلودگی هوا یه کاری بکنه. یه حرکتی انجام بدن یه فعالیتی بکنن. استاندارد سازی بکنن... از این شروورا ... خب الان مثلا سازمان محیط زیست چه غلطی می‌خواد بکنه برادر من؟ تو بگو چیکار کنه؟ ۲۰ میلیون آدم و انداختی توی یه تیکه جا بعدم هر روز این ور و اونور داد و بی داد که ای بابا چرا اینطوریه! چرا هوا آلوده است! چرا ترافیک داریم؟‌ چرا مسکن نیست؟ چرا فلان چرا فلان؟ 

می‌دونی اون اول گفتم چرا با این چرا خیلی فرق می‌کنه. این چرا‌ها از جنس ماله کشی. خیلی فرق می‌کنه با چرایی که دنبال جواب باشی. خیلی از اوقات وقتی این آقایون و خیلی از دور و وری‌هام صحبت می‌کنن از جنس صحبت‌هاشون می‌فهمم این از این صحبت‌های گنده گو...یه و همین حرفاییه که زده تا زده باشه.... هیچ وقت تو روشون نمی‌گم تو اینجوری داری صحبت می‌کنی. خیلی منطقی صحبت می‌کنم باهاشون. می‌گم خب حالا با صحبت شما پس چیکار کنیم؟‌ الان باید چیکار کرد؟ اکثرا باسه این سؤال جوابی ندارن. 

حالا شاید به من بگی که آره بیرون نشستی لنگ‌هاتم انداختی رو هم و می‌گی حاجی لنگش کن؟‌ نه عزیز من. من کاره‌ای نیستم. من تو کار خودم می‌تونم درست عمل کنم که سعیم هم همینه. اون کسی که می‌ره کاری رو به عهده می‌گیره باید اونجا پاسخگو باشه باید دغدغه داشته باشه و ... 
می‌دونی این قضیه خیلی واضحه‌. به نظر من اون کسی که می‌ره سراغ یه کاری و بلد نیست خیلی مقصر تره تا اونی که بلده و نمیره یا نمی‌تونه بره کاری انجام بده. می‌دونی چرا چون اگر اونایی که بلد نیستن گنده گو...ی نکنن و نیان ادعا کنن، خود مردم اونایی که قوی ترن و بهترن رو خواهند شناخت. ولی خب نمی‌تونن. منم نمی‌گم کار ساده‌ایه. خب یارو یه آدم اجتماعی و خوش حرف و یه جوری که باسش باور شده که من آقا کسیم باسه خودم. من باید باشم. آره چرا من نه؟! من نه پس کی؟
واقعا همه اینطورین؟‌ نمی‌دونم ولی به نظر من الان خیلی موقع خوبیه که یه سری یاد بگیرن که بهترین کاری که می‌تونن بکنن اینه که خفه شن. بشینن خونه‌هاشون چایی بخورن و یه کتابی روزنامه‌ای چیزی بخونن.

اونی که میاد زر زر می‌کنه در حالی که قد این حرفا نیست نه تنها حق اونی که حرف برای گفتن داره رو می‌خوره بلکه مردم رو هم گول می زنه. اگر بشینه بتمرگه سر جاش خود مردم اونی که باید و پیدا می‌کنن. 

ببین ولی خب این حرفا باسه کسی نون و آب نمی‌شه. منم توقعی ندارم کسی دنبال این چیزا باشه. هر کی بالاخره دنبال اینه که گلیم خودش رو از آب بکشه ولی خب حیف... 
می‌دونی این روزا که توی خیابونا راه می‌رم علی رقم این که خیلی وضع جامعه برام ناراحت کننده است با خودم فکر می‌کنم این مردم ما آدمای خوبین. ذاتشون خوبه... حیف که اینا رو انداختن به حیرانی! آره حیرانشون کردن! هر کی اومد یه حرفی زد اینطور باشید. یکی اومد گفت اونطور باشید. همش ادا اطفار.... همش ظاهر....
این مردم اعتماد کردن این مردم باور کردن ولی خب شمایی که می‌خوای به بقیه یاد بدی... اول از همه باید خودت بلد باشی....

امیر المؤمنین جان به فداش توی نهج البلاغه اینطور می‌فرمایند:

>  قُلُوبُ الرِّجَالِ وَحْشِيَّةٌ فَمَنْ تَأَلَّفَهَا أَقْبَلَتْ عَلَيْهِ.
>> دل هاى مردم گريزان است، به كسى روى آورند كه خوشرويى كند.

ولی خب ما فکر می‌کنیم آقا اونجایی که قراره برسیم و نتیجه‌ای که قراره پیدا بشه هر گند کاری که قراره بکنیم و پوشش می‌ده. بزنی بخوری بچاپی بد اخلاقی کنی بعد حالا تهش دیگه لابد به جایی می‌رسم همه احترامم می‌کنن... اون موقع براشون خرج می‌کنم. اون موقع یادشون می‌ره.

خنده داره این حرفا؟ نمی‌دونم. بچگانس؟‌ نمی‌دونم.

برای من که گفتم اینا همش چراست







