---
layout: post
title: اندر حکایت سختی‌های زندگی
tags: آتش_فشان_درد
---

به نظرت درد چیه؟ رنج چیه؟ آیا رنج خودساخته است؟ درد چطور؟ فکر نمی‌کنم درد حداقل در ابتدا ارادی باشه. شاید بتونی نسبت بهش بی حس بشی ولی حداقل مزه‌اش رو یک بار چشیدی. رنج چطور؟ سرطان روح؟ 
رنجیدن ارادی است یا غیر ارادی؟
من فقط سؤال می‌کنم.
اگر بخوایم از درد صحبت کنیم خیلی حرف‌ها برای گفتن هست. سؤالم اینجاست آیا درد‌ها ما رو متوقع می‌کنند؟ من الان در برهه‌ای از زندگی هستم که خودم رو درد کشیده می‌دونم. فکر می‌کنم درد زیادی در زندگی متحمل شدم.
آیا همه اینطور نیستند؟ همه رنج کشیده نیستند؟
این شعر حافظ حال چه کسی رو توصیف می‌کنه؟
> شبِ تاریک و بیمِ موج و گردابی چنین هایل
> / کجا دانند حالِ ما سبکبارانِ ساحل‌ها

اشن شعر فقط باید مختص یک نفر باشه یا گروهی باشه یا همه این حال رو تجربه کردند؟
خب سنی ندارم. ۲۵ سالمه اما بزرگی از دوستانم بود که دختر جوانش رو در تصادف رانندگی از دست داد. شخص دیگری بود دخترش رو خودش در خاک گذاشته بود. بزرگ دیگری رو دیدم که پسرش در زمان جنگ شهید شد. 
خودش هم در بمب گذاری مجروح و درمانده شد و قسمتی از توان بدنش رو از دست داد. این ها سخت هستند؟ به نظر من خیلی سختند. 
اون کسی که پدر معتادش کل زندگی رو نابود کرد چطور؟ این شعر برای اون نیست؟ این بچه‌ای که توی یک خانواده معتاد بزرگ شد و از اون پدر یا مادر کتک می‌خورد چه سطحی از رنج رو کشیده؟ یا اون بچه‌های دست فروش یا کودکان کار سر چهارراه؟ زندگی اون‌ها چه اندازه رنج داره؟
رنج رو چطور می‌تونیم مقیاس بندی کنیم؟ درد رو چطور؟ آیا نقطه‌ای از پذیرش در تحمل کردن یا تحمل نکردن درد و رنج قرار داره که ارادی است؟ 

من درد رو فریاد نمی‌زدم. مادرم می‌گفت از بچگی نسبت به درد خیلی صبور بودی. می‌گفتند یک روز دیدند دارم لنگ راه می‌رم. نگاه کردن دیدن یک پونز در پام فرو رفته و من گریه هم نمی‌کنم. البته اینطور نیست که درد رو حس نکنم.
این قضیه خیلی بده. واقعا بده. اما صحبت من خوب و بد مشخص کردن نیست. 
این که درد رو در خودت نگهداری و صدایش رو در نیاری بهتره یا این که به محض این که درد بهت وارد شد داد بزنی و خودت رو خلاص کنی؟ به نظرم حالت دوم برای سلامت آدم بهتره ولی خب چطور می‌شه که بعضی‌ها وقتی 
شروع به بیان یا ابراز درد می‌کنند به اون‌ها می‌گیم داره کولی بازی در میاره یا چقدر گنده می‌کنه یه چیزی رو؟
آیا اینجا مقیاسی وجود داره؟ یا فرصت و هزینه‌ای اینجاست؟ 

خب قطعا جواب واضحی این هست که برای هر انسان متفاوته. ظرفیت هر انسان از دیگری متفاوت هست. اما ما می‌توانیم ظرفیت دیگران رو تشخیص بدیم؟ آیا مقایسه‌ی شرایط دیگری با خودمان یا شخص ثالثی شدنی است؟
آیا آن‌هایی که در زمان جنگ زندگی کردند از آن‌هایی که در زمان صلح و رشد اقتصادی زندگی کردند عملکرد بهتری داشتند؟

ریشه‌ی رنجیدن از دیگران در چیست؟ توقعات ما؟ آیا توقع داریم که دیگران نیز مثل ما باشند یا آنطور که ما می‌خواهیم باشند؟

شخصی می‌گفت خداوند بیش از توان هر کس از آن شخص انتظاری ندارد. اشاره به آیه‌ی ۲۸۶ سوره بقره از قرآن که می‌فرماید:
>  لَا يُكَلِّفُ اللَّهُ نَفْسًا إِلَّا وُسْعَهَا لَهَا مَا كَسَبَتْ وَعَلَيْهَا مَا اكْتَسَبَتْ رَبَّنَا لَا تُؤَاخِذْنَا إِنْ نَسِينَا أَوْ أَخْطَأْنَا رَبَّنَا وَلَا تَحْمِلْ عَلَيْنَا إِصْرًا كَمَا حَمَلْتَهُ عَلَى الَّذِينَ مِنْ قَبْلِنَا رَبَّنَا وَلَا تُحَمِّلْنَا مَا لَا طَاقَةَ لَنَا بِهِ وَاعْفُ عَنَّا وَاغْفِرْ لَنَا وَارْحَمْنَا أَنْتَ مَوْلَانَا فَانْصُرْنَا عَلَى الْقَوْمِ الْكَافِرِينَ ﴿۲۸۶﴾ 

این شخص می‌گفت آیا این به این معنی نیز هست که خداوند انتظار دارد شخص کمتر از آنچه توان دارد نیز ظاهر نشود؟ یعنی توانش را به اندازه‌ای که می‌تواند به کار گیرد؟
 من نمی‌دانم. مفسر آیات نیز نیستم. برای شرح و تفسیر نیز باید به متخصص مراجعه کرد یا توان استنباط از منبع تخصصی را داشت. اما به نظر صحبت منطقی است. 
 
اما این حد کجاست؟ طبیعتا اینجا باید بگیم که خود شخص این را خواهد فهمید. بعد مثال دیگری می‌زد می‌گفت انسان همیشه بیش از آنچه فکر می‌کند توان دارد. به نظرم کمی مثال قابل استنتاج برای همه‌ی شرایط نتیس و مثال عامی نیست اما این طور می گفت:
می‌گفت فرضا در خسته ترین حالت ممکن باشی ولی به ناگهان ببینی یک شیر کنارت وایساده. دو تا پا داری دوتای دیگه قرض می‌گیری و آن چنان می‌دوی که تا به حال ندویدی! آره به نظر واکنش انسان اینگونه است اما
آیا انسان در همه‌ی شرایط و یا همه‌ی موضوعات می‌تواند همه‌ی انرژی خودش را در جهت واحدی بکار بگیرد؟ اینجا حداقل به صورت معمول دستور العمل واضح است. یعنی شخص به صورت ناخودگاه هم که شده می‌داند باید فرار کند.
پس به نظرم نکته ی اول دانستن آن کاری است که باید انجام دهد. شاید این موضوع یعنی واکنش در هنگام خطر به صورت پیشفرض در انسان قرار گرفته است. اما در همه‌ی موضوعات که انسان نمی‌داند چه واکنشی باید نشان دهد.

پس یعنی بیایم بگیم اگر کاری که باید انجام بشه را متوجه شدی اونوقت بیشتر از آنچه که فکر می‌کنی توان داری تا آن کار را انجام بدی؟
به نظرم این قسمت غیر منطقی نیست که فهمیدن کار قابل انجام خودش بخش بزرگی از این ماجراست. صحبت‌هایی اینجا شاید مطرح بشه مثلا می‌گن خستگی در تصمیم گیری و از اون به عنوان یک پدیده یاد می کنند.

پس شاید اینجا این بحث هم پیش بیاد که توان فهم این که چه کاری باید انجام بدیم رو داریم؟ اگر نداریم تا چقدر می‌تونیم این رو بدست بیاریم؟ از کسی می‌توانیم کمک بگیریم؟ 
راستی بجث کمک گرفتن در اینجا شاید خودش بحثی باشه.

نمی‌دونم خسته شدم. این ها رو گفتم چون داشتم با خودم فکر می‌کردم وقتی این شعر حافظ رو می‌خونم آیا واقعا اینطور که شعر می‌گه هست یا نه؟ 
شاید هم اصلا برداشتی و قضاوتی درش نیست. بالاخره برای هر شخصی درجه‌ای از سختی وجود داره که کسی که اون رو تجربه نکرده شاید متوجه اون نشه. اما خب داره می‌گه سبک باران، پس یعنی باری که اون‌ها به دوش می‌کشند از منی که 
در این گرداب و شرایط سخت باید زنده بمانم و نجات پیدا کنم سبک تر هست.

حالا شاید هم ما به اشتباه این رو رقابت می‌بینیم. فکر می‌کنیم باید بدبخت ترین و سختی کشیده ترین آدم دنیا باشیم؟ 

من صرفا می‌نویسم و سؤال می‌کنم. فکر می‌کنم جواب‌ها به مرور خودشان خواهند آمد....



