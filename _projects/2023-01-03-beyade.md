---
layout: project
title: به یاد - beyade.ir
---

## پروژه به یاد 

----

# به یاد چیه؟
به یاد یک وبسایت ساخت یادبود برای افرادی است که از دنیا رفتند و در بین ما نیستند. مثل یک مجلس ترحیم آنلاین یا یک اعلامیه‌ی یادبود اما به صورت آنلاین.

به یاد یکی از استارتاپی ترین و سریع‌ترین پروژه‌های من بود که به بهره برداری رسید. قبل از این که این پروژه رو استارت بزنم تقریبا دو سالی بود که لاراول رو به صورت جدی کار می‌کردم. وقتی ایده‌ی این سایت به ذهنم رسید. من این ایده رو قبلا جایی ندیده بودم که بخوام ازش تقلید کنم. صرفا صفر تا صدش رو توی ذهن خودم ساختم. اما موقعی که پیاده کردم و ساختم بعضی از دوستان و فامیل برام لینک‌هایی از سایت‌های مشابه فرستادن همینطور نمونه‌های خارجی رو که سرچ می‌کردم به نوع خودشون وجود داشتند البته قطعا اونا فاتحه و ختم الرحمن نمی‌گیرن برای رفتگانشون و مثلا شمع روشن می‌کنن :))

یادمه پیاده سازی پروژه تقریبا یه هفته طول کشید. یعنی از ایده تا جایی که قابل بهره برداری بشه.

### کرونا
در واقع شاید ایده اصلی به خاطر کرونا بود که خیلی‌ها رو ازمون گرفت ولی نمی‌تونستیم براشون مجلس ختم ایجاد کنیم و اون‌جور که باید براشون بزرگداشت بگیریم.



### اولین ورژن 
یادش بخیر الان که این متن و می‌نوشتم گفتم بزار توی archive.org سرچ کنم و ببینم ورژن اولیه هست یا نه و بودش.

[لینک ورژن اولیه در سایت آرشیو](https://web.archive.org/web/20200530060526/https://beyade.ir/)

حقیقتا این نسخه برای خودم خیلی خاطره انگیز تر و شیرین تر از نسخه فعلی هست.
تمپلیتی که به عنوان ساختار اولیه ازش استفاده کردم یه تمپلیت بلاگ و وبسایت شخصی بود. اما به کاری که می‌خواستم شبیه بود چیز خوبی در اومد بنظرم.


![Screenshot 2023-01-12 at 16-55-00 به یاد-min resized](https://user-images.githubusercontent.com/6337624/212123622-2c95afd1-498d-435b-8109-bd83b807c53a.png)


همینطور نقطه عطف کار اون قاب عکس‌های پایین صفحه بود. اونا خیلی برای مخاطبا جذاب و قشنگ بود وقتی می‌دیدن یه سری از گذشتگان عکس‌هاشون انگار روی دیوار قاب شده...

البته برای من این پروژه کلا شخصی بود. نه سفارش کسی بود نه درخواست کسی. همه هزینه‌هاش رو هم خودم می‌دادم و می‌دم. فکر کنم فقط در حد ۲۰ هزار تومن دونیت کرده بودن چند نفر :)

### چطور وایرال شد؟
ماه اول که ساختم شاید یکی دو تا اعلامیه یادبود بیشتر ساخته نشد. یکیش مرحوم پدر بزرگ خودم بود و چند نفر دیگه که ساخته بودن. اما یکی از آشنایانم متاسفانه خواهرش رو از دست داد و من لینک سایت رو براش فرستادم و گفتم که اگر دوست داره می‌تونه یادبود بسازه. اون شخص هم یادبودی ساخت و برای فامیل‌ها و دوستانش ارسال کرد و یه مقدار ترافیک وارد سایت شد. بعد از اون خود افرادی هم که برای دیدن یادبود می‌آمدند شروع کردند برای رفتگانشون یادبود می‌ساختند. رفته رفته تعداد یادبود‌ها بیشتر می‌شد. تا جایی که ماه رمضان سال 1399 بود به نظرم که در انتهای ماه بیش از ۱۵ هزار یادبود ساخته شده بود! آره ماه رمضان خیلی تاثیر داشت. تو این ایام افراد بیشتر یاد گذشتگان می‌کنند.

## ورژن ۲ 
بعد از مدتی تصمیم گرفتم یه ورژن جدید بنویسم که قابلیت‌های جدیدی داشته باشه مثلا قابلیت خاطره نویسی و کامنت نویسی رو اضافه کردم. همینطور فرآیند ساخت راحت تر شد و تاریخ فوت و محل دفن و این‌ها رو هم می‌شد ثبت کرد. ورژن اول تماما با bladeهای لاراول و رکوئست‌ها با axios بودند.
توی ورژن دوم از jetstream و inertia js استفاد کردم که اون موقع تازه اومده بودن و انصافا هم خیلی عالی بودن. برای ui هم از vue استفاده می‌شه توی inertia
خوبی inertia js اینه که نیازی به api نوشتن نداره و بحث auth رو هم خودش به صورت session هندل می‌کنه. ولی در عوض بهت قابلیت single page و استفاه‌ی از vue رو می‌ده.
ورژن دوم سعی شد زیباتر باشه و همینطور سریع تر و رابط کاربری بهتری داشته باشه اما در مجموع ورژن یک برای خودم دوست داشتنی تر بود.
همینطور قابلیت خواندن قرآن رو اضافه کردن که عکس تصویر صفحه‌های قرآن به همراه صوت اون صفحه پخش می‌شد. بخش خاطرات و کامنت‌ها خیلی استقبال شد.

الان که این رو می‌نویسم هنوز آمار نگرفتم اما فکر میکنم در مجموع در حدود بیش از ۲۵ هزار نفر توی سایت ثبت نام کردند و بیش از ۳۰ هزار یادبود ساخته شده باشه.

### در آمدزایی
خیلی‌ها بهم گفتن که از این سایت می‌تونی درآمد ایجاد کنی ولی من خیلی مطمئن نبودم همینطور حوصله نکردم که برم سراغش. البته چند بار استارت زدم. مثلا صفحه‌ی ختم مجازی نوشتم که به صورت realtime با وب‌سوکت کار می‌کرد و مثل یه مجلس ختم واقعی می‌شد ازش استفاده کرد.
همینطور یه مدت تبلیغات یکتانت روی سایت گذاشتم. فقط یه بنر پایین سایت :|
درآمد ماهیانه ازش تقریبا می‌شد ۲۰۰ هزار تومن :|
بیشتر برای تست کردن بود.
یه مجموعه‌ای هم بهم پیشنهاد داد که بهشون بفروشم. می‌خواستن بحث ارسال گل ترحیم رو باهاش پیش ببرن. البته من نخواستم و بحث و باهاشون پیش نبردم.

اما ایده‌هایی دارم برای بحث درآمدیش و یا بیشتر کردن نفوذش در بین مردم. ولی خب هنوز وقت نکردم...

